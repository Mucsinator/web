Falcon Heavy 
A Space X-ről
Galéria
Karrier
Ajándékbolt


Első fokozat

Az első fokozat 3 Falcon 9-ből származó rakétatestből áll, mindegyik 9 darab Merlin 1D rakétahajtóművel rendelkezik. A Merlin 1D a Merlin hajtómű egy módosított verziója, amely tengerszinten 420 kN, légüres térben pedig 480 kN tolóerőt fejt ki. A középső rakétatest az extra megterhelés miatt szerkezetileg erősebb, és csak a Falcon Heavy konfigurációban repül. A két oldalsó rakéta képes egyedül, Falcon 9 módban is küldetéseket végrehajtani. Mindhárom eszköz képes visszatérésre és újra felhasználható. Indításkor mindhárom rakétatesten begyújtják a hajtóműveket. A középső rakéta üzemanyaga később fogy el, mint a két szélsőé, így két leválasztás történik egy indítás során: a gyorsítórakéták leválasztása, majd a központi mag leválasztása.

Második fokozat

A második fokozatot egy darab Merlin 1D Vacuum motor hajtja, amelyet módosítottak vákuumban való működésre. A hajtómű ezen változatának fajlagos impulzusa 348 másodperc. A megbízhatóbb újragyújtás érdekében ezt a hajtóművet redundáns gyújtóval szerelik fel. A második fokozat üzemanyagtartálya egyszerűen az első fokozat egy rövidebb verziója, nagyjából ugyanazokat az eszközöket és a gyártási technikákat igényli, ezzel csökkentik a gyártási költségeket.

A Falcon Heavy a Space Exploration Technologies (SpaceX) nehéz rakétája. A cég tulajdonosának, Elon Musknak az volt a célja, hogy olyan rakétát fejlesszenek ki, amely forradalmasítja az űrhajók meghajtását és a teherszállítást az űrben.

A rakéta mindkét fokozata folyékony oxigént és rakéta minőségű (RP-1) kerozint használ üzemanyagként.

A rakéta 63,8 tonnányi terhet tud alacsony Föld körüli pályára állítani, vagy 26,7 tonnányi terhet geostacionárius transzfer pályára.

Első útján, a tesztrepüléseken szokásos értéktelen ballasztsúlyokat, egy meggypiros Tesla Roadster helyettesítette a fedélzeten.

A Falcon Heavy indítása a Kennedy Űrközpont legendás 39A jelű indítóállásáról történt meg, ahonnan korábban az Apollo-program űrhajói is startoltak.

Az indításnál ott volt Edwin „Buzz” Aldrin az Apollo–11 pilótája is. A rakéta fellövése űrtörténelmi jelentőségű, hiszen egy magánember kezdeményezéséről van szó.